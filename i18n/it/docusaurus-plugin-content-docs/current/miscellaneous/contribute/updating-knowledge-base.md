---
title: Aggiornare la Base di conoscenza
sidebar_position: 2
---

L'obiettivo della Base di conoscenza del Blocco AdGuard è quello di fornire a tutti le informazioni più aggiornate su ogni tipo di argomento correlato ad AdGuard. Ma le cose cambiano continuamente e, talvolta, un articolo non riflette più lo stato corrente delle cose.

Per questo abbiamo inserito tutti i contenuti della nostra KB su [GitHub](https://github.com/AdguardTeam/KnowledgeBase) e, ora, letteralmente chiunque può contribuire a essa suggerendo modifiche e traduzioni agli articoli esistenti, nonché proporne di totalmente nuovi.

## Come suggerire una modifica o scrivere un nuovo articolo {#suggest-change}

Puoi suggerire modifiche agli articoli esistenti e aggiungerne di nuovi alla nostra Base di conoscenza, utilizzando la funzionalità di GitHub menzionata sopra. Se non sei familiare con i principi di lavoro con la piattaforma, inizia leggendo la [documentazione di GitHub](https://docs.github.com/en).

Una volta pronto a iniziare, lavora nella [repository "KnowledgeBase"](https://github.com/AdguardTeam/KnowledgeBase). Tutti i testi nella nostra Base di conoscenza sono scritti nel linguaggio di markup `Markdown`. Tienilo a mente quando modifichi o scrivi articoli. Segui [questo link](https://docs.github.com/en/get-started/writing-on-github/getting-started-with-writing-and-formatting-on-github/basic-writing-and-formatting-syntax) per scoprire di più sulla sintassi di Markdown.

Il sito web della Base di conoscenza è stato creato usando Docusaurus 2: un generatore di siti web statici moderno. Suggerendo modifiche o aggiunte, considera che tutti i documenti devono conformarsi ai principi della piattaforma. Puoi saperne di più nelle [Guide di Docusaurus](https://docusaurus.io/docs/category/guides).

Puoi distribuire questa Base di conoscenza localmente sul tuo computer per visualizzare in anteprima le modifiche che suggerisci. Istruzioni dettagliate su come farlo si possono trovare [nel file README](https://github.com/AdguardTeam/KnowledgeBase#readme) su questa pagina di GitHub della Base di conoscenza.

## Traduzione degli articoli {#translate-adguard}

La traduzione degli articoli esistenti della Base di conoscenza è svolta sulla [piattaforma Crowdin](https://crowdin.com/profile/adguard). Tutti i dettagli sulle traduzioni e sull'utilizzo di Crowdin si possono trovare [nell'articolo dedicato](../translate/guidelines) della Base di conoscenza del Blocco-annunci AdGuard.

Lavorando con gli articoli della Base di conoscenza di AdGuard, potresti incontrare delle stringhe contenenti forme plurali, che dovresti tradurre con particolare attenzione. [In un articolo separato](../translate/plural-forms), abbiamo descritto nel dettaglio le difficoltà che possono sorgere traducendo stringhe contenenti le forme plurali e abbiamo fornito istruzioni approfondite su come lavorarci sulla piattaforma di Crowdin.

## Lavorare a problemi aperti

Talvolta, esistono delle [attività aperte](https://github.com/AdguardTeam/KnowledgeBase/issues) correlate all'aggiornamento della Base di conoscenza. Puoi aiutarci a velocizzarne il completamento, [allo stesso modo](#suggest-change) in cui suggeriresti qualsiasi altra modifica alla Base di conoscenza. Scegli qualsiasi problema tu trovi interessante e inizia a lavorarci. Se hai domande, puoi farle direttamente nei commenti di quel problema.
