---
title: Domande frequenti sulle licenze ereditarie
sidebar_position: 6
---

Abbiamo redatto questo articolo per evitare confusione e spiegare nel dettaglio come puoi rinnovare/aggiornare una licenza obsoleta (ereditaria) di AdGuard.

## Sulle licenze obsolete

Inizialmente, le licenze dei seguenti tipi erano disponibili per l'attivazione sui prodotti di AdGuard:

**Standard** era per le applicazioni desktop, AdGuard per Windows e AdGuard per Mac

**Mobile** era per le app mobili, AdGuard per Android e AdGuard per iOS

**Premium** era una licenza che combinava le applicazioni desktop e le app mobili

Le licenze Standard e Mobile erano acquistabili per da 1 a 9 dispositivi.

Le licenze Standard erano valide soltanto per desktop e Mobile soltanto per smartphone e tablet.

Le licenze Premium erano utilizzabili su 2-18 dispositivi. A seconda del numero di dispositivi selezionati all'acquisto, ti consentivano di attivare simultaneamente AdGuard su un numero equivalente di computer e dispositivi mobili: 2+2, 3+3, etc.

Ad esempio, avresti potuto avere una licenza Premium per 2+2 dispositivi, quindi, la licenza sarebbe potuta essere installata su 2 computer e 2 telefoni/tablet. O, ad esempio, per 9+9 (18 dispositivi in totale), quindi, la licenza, sarebbe stata installabile su 9 computer e 9 telefoni/tablet.

Per tutti i tipi (Standard, Mobile, Premium), esistevano opzioni per una licenza Annuale o a Vita.

A ottobre 2019, AdGuard è passato al nuovo sistema di licenze: da allora, le licenze sono ancora acquistabili per 1 anno o A Vita, ma le tipologie sono diventate: **Personale ** (fino a 3 dispositivi) o **Famiglia** (fino a 9 dispositivi).

Ancora una modifica: **le chiavi di licenza del nuovo tipo sono ora utilizzabili su qualsiasi dispositivo, in qualsiasi combinazione. Ad esempio, una licenza Personale è utilizzabile su Android, Mac e iOS, proprio come su due computer Windows e un tablet Apple.**

## Cosa è successo alle licenze obsolete?

Le licenze standard sono state automaticamente rese universali, a significare che sono attivabili su qualsiasi dispositivo.

Le licenze mobili sono rimaste invariate e limitate alla piattaforma (sono ancora utilizzabili soltanto su telefoni o tablet).

Anche le licenze Premium sono rimaste invariate e limitate alla piattaforma. E, sebbene **le licenze Premium siano ora mostrate nel tuo profilo personale dal numero totale di dispositivi**, sono ancora attivabili su serie di dispositivi desktop + mobile.

Ad esempio, ecco l'aspetto della chiave 1+1:

![Chiave 1+1](https://cdn.adtidy.org/public/Adguard/kb/newscreenshots/En/General/legacy-licenses/1.outdatedlicenses_en.png)

*Ma, nonostante il numero totale di dispositivi (2), è attivabile su 1 desktop e 1 dispositivo mobile.*
> Tutte le licenze obsolete presentano un distintivo "ereditaria" nel profilo AdGuard. E sono automaticamente convertite a un nuovo tipo, al loro rinnovo o aggiornamento. Ma esistono delle sfumature. Vediamo quali licenze sono convertibili in un nuovo tipo e come farlo.

## Ho una chiave (ereditaria) obsoleta. Che opzioni di rinnovo/aggiornamento sono disponibili per me?

Puoi verificarle sulla [pagina di rinnovo](https://adguard.com/renew.html) o nel tuo [profilo AdGuard](https://my.adguard.com/main.html):

![Upgrade](https://cdn.adtidy.org/public/Adguard/kb/newscreenshots/En/General/legacy-licenses/2.switch_en.png)
> Vai alla scheda "Le mie licenze" e controlla quali azioni sono per te disponibili, per ogni specifica chiave. Di seguito, le spiegheremo con esempi specifici.

### Licenze per 1/2/3 dispositivi

Le licenze **Annuali** per 1, 2, 3 dispositivi, sono convertibili in Personale o Famiglia:

![Aggiorna o rinnova](https://cdn.adtidy.org/public/Adguard/kb/newscreenshots/En/General/legacy-licenses/3.yearly_en.png)
> Scegli a seconda di quanti dispositivi necessiti di proteggere.

Invece di rinnovarla, puoi passare a una licenza A Vita:

![A Vita](https://cdn.adtidy.org/public/Adguard/kb/newscreenshots/En/General/legacy-licenses/4.lifetime_en.png)

Le licenze **A Vita** sono convertibili soltanto in Famiglia (9 dispositivi) a causa di limitazioni tecniche:

![Aggiornamento A Vita](https://cdn.adtidy.org/public/Adguard/kb/newscreenshots/En/General/legacy-licenses/5.lifetimeupgrade_en.png)

### Licenze per oltre 4 dispositivi (fino a 9)

Le chiavi **Annuali** di questa configurazione sono convertibili soltanto in una licenza Famiglia:

![Licenza Annuale per 4 dispositivi](https://cdn.adtidy.org/public/Adguard/kb/newscreenshots/En/General/legacy-licenses/6.yearly4+devices_en.png)

Le licenze **A Vita** per 4 o più dispositivi non possono essere aggiornate a causa di limitazioni tecniche:

![Licenza A Vita per 4 dispositivi](https://cdn.adtidy.org/public/Adguard/kb/newscreenshots/En/General/legacy-licenses/7.lifetime4+devices_en.png)

### Licenze per oltre 9 dispositivi

Le chiavi Premium (5+5 e superiori) e le chiavi personalizzate per oltre 10 dispositivi, acquistate individualmente con l'aiuto dei nostri manager.

Queste rappresentano dei casi abbastanza unici, quindi, se desideri aggiornare la tua licenza a una A Vita, sei pregato di contattarci a partner@adguard.com. Ti faremo un'offerta speciale a seconda della configurazione specifica della tua licenza.
