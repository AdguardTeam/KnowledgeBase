---
title: Rozšíření
sidebar_position: 7
---

:::info

Tento článek popisuje AdGuard pro Windows v8.0, multifunkční blokátor reklam, který chrání vaše zařízení na úrovni systému. Jedná se o beta verzi, která je stále ve vývoji. Chcete-li vyzkoušet, stáhněte si [beta verzi AdGuard pro Windows](https://agrd.io/windows_beta).

:::

AdGuard může rozšířit funkčnost webových stránek tím, že funguje jako [správce uživatelských skriptů](/general/extensions.md). To vám umožňuje přidávat vlastní skripty a spravovat ty stávající.

![Extensions](https://cdn.adtidy.org/content/kb/ad_blocker/windows/version_8/protection/extensions.png)

## Automatické rozpoznání uživatelských skriptů

Když je tato možnost zapnutá, AdGuard automaticky zjistí, když váš prohlížeč požádá o uživatelský skript a nabídne jeho instalaci. Pokud chcete, můžete si uživatelské skripty také stáhnout a nainstalovat ručně.

## Předinstalované uživatelské skripty

AdGuard obsahuje čtyři předinstalované uživatelské skripty:

- Asistent AdGuard (Beta)
- AdGuard Extra (Beta)
- AdGuard Popup blocker
- Web of Trust

### Asistent AdGuard (Beta)

Asistent AdGuard je starší verze asistenta, kterou můžete použít, pokud [nový asistent](/adguard-for-windows/browser-assistant.md) není pro váš prohlížeč k dispozici. Jak název napovídá, pomáhá vám spravovat základní nastavení AdGuardu přímo z vašeho prohlížeče, aniž byste museli otevírat aplikaci.

Asistent AdGuard funguje se všemi prohlížeči kompatibilními s Microsoft Windows. Nebude se zobrazovat na webových stránkách vyloučených z filtrování ani na určitých stránkách, kde by mohlo dojít k problémům se zobrazením.

### AdGuard Extra

AdGuard Extra je vlastní rozšíření vytvořené za účelem boje proti obcházení blokování reklam a metodám opětovného vkládání reklam používaným webovými stránkami. Tyto techniky se stávají stále běžnějšími, protože inzerenti se snaží obejít blokátory reklam.

AdGuard Extra funguje tak, že mění způsob načítání stránek, čímž webovým stránkám ztěžuje obcházení blokování reklam pomocí těchto pokročilých metod.

### AdGuard Popup Blocker (Beta)

Toto rozšíření zabraňuje otevírání nežádoucích vyskakovacích oken při prohlížení. Některá vyskakovací okna mohou být užitečná — například nastavení pro správu webových stránek nebo doplňkové referenční informace, které se zobrazí po kliknutí na odkaz. V případě potřeby můžete blokování vyskakovacích oken vypnout.

Toto rozšíření nefunguje na webových stránkách zařazených na seznam povolených.

### Web of Trust (Beta)

Web of Trust umožňuje zobrazit reputaci webových stránek na základě hodnocení uživatelů. Webové stránky jsou posuzovány podle několika kritérií, včetně důvěryhodnosti a bezpečnosti.

Toto rozšíření je ve výchozím nastavení vypnuto. Mějte na paměti, že je vyvinut třetí stranou, nikoli AdGuardem.
