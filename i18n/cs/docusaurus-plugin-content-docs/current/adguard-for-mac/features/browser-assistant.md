---
title: Asistent prohlížeče
sidebar_position: 8
---

:::info

Tento článek popisuje AdGuard pro macOS, multifunkční blokátor reklam, který chrání vaše zařízení na úrovni systému. Chcete-li se podívat, jak to funguje, [stáhněte si AdGuard pro Android](https://agrd.io/download-kb-adblock)

:::

Asistent prohlížeče AdGuard vám umožňuje spravovat ochranu AdGuardem přímo ve vašem prohlížeči.

![The Assistant window \*mobile](https://cdn.adtidy.org/content/kb/ad_blocker/mac/assistant_window.png)

## Jak to funguje

Asistent prohlížeče AdGuard je rozšíření prohlížeče. Umožňuje rychlou správu aplikace AdGuard:

- Povolení nebo zakázání ochrany pro konkrétní webovou stránku (přepínač pod názvem webové stránky)
- Pozastavení ochrany po dobu 30 sekund
- Vypnutí ochrany (ikona pozastavení v pravém horním rohu)
- Ruční blokování reklam
- Otevření záznamu filtrování
- Nahlášení nekorektního blokování
- Otevření nastavení AdGuardu
- Zobrazení certifikátu webu a správa filtrování HTTPS (ikona zámku vedle názvu webu)

## Jak nainstalovat

Při instalaci AdGuard pro macOS budete vyzváni k instalaci Asistenta prohlížeče pro váš výchozí prohlížeč. Pokud tento krok přeskočíte, můžete jej nainstalovat později.

**Z nastavení**:

1. Otevřete nabídku AdGuardu.
2. Klikněte na ikonu ozubeného kola a vyberte _Předvolby_.
3. Přepněte na kartu _Asistent_.
4. Klikněte na _Získat rozšíření_ vedle výchozího prohlížeče.
5. Nainstalujte Asistenta z obchodu s rozšířeními vašeho prohlížeče.

![The Assistant tab](https://cdn.adtidy.org/content/kb/ad_blocker/mac/assistant.png)

**Z webové stránky**:

1. Otevřete [stránku Asistenta](https://adguard.com/adguard-assistant/overview.html).
2. Pod názvem prohlížeče vyberte _Instalovat_.
3. Nainstalujte Asistenta z obchodu s rozšířeními vašeho prohlížeče.

:::note

Ve výjimečných případech může být prohlížeč s Asistentem nekompatibilní. Chcete-li spravovat AdGuard z prohlížeče, můžete si nainstalovat staršího Asistenta.

:::

## Starý Asistent

Starší Asistent je předchozí verze Asistenta prohlížeče AdGuard. Jedná se o uživatelský skript, který nevyžaduje další instalaci. Ačkoli starší Asistent plní svou funkci dobře, má několik nevýhod:

- Má méně funkcí než verze rozšíření.
- Na vložení uživatelského skriptu do webové stránky musíte počkat — někdy se nenačte okamžitě.
- Ikonu Asistenta na stránce nelze skrýt.

Staršího Asistenta doporučujeme používat pouze v případě, že nový Asistent není k dispozici.
