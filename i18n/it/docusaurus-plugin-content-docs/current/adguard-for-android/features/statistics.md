---
title: Statistiche
sidebar_position: 3
---

:::info

Questo articolo riguarda AdGuard per Android, un blocca-inserzioni multifunzionale che protegge il tuo dispositivo a livello di sistema. Per vedere come funziona, [scarica l'app di AdGuard](https://agrd.io/download-kb-adblock)

:::

Il modulo _Statistiche_ è accessibile toccando la scheda _Statistiche_ (quarta icona da sinistra in fondo alla schermata). Questa funzionalità ti offre un quadro completo di ciò che sta accadendo al traffico sul tuo dispositivo: quante richieste sono inviate e a quali aziende, quanti dati sono caricati e scaricati, quali richieste sono bloccate, e altro ancora. Puoi scegliere di mostrare le statistiche per il lasso di tempo selezionato: 24 ore, 7 giorni, 30 giorni, o tutto il tempo.

![Statistiche \*mobile_border](https://cdn.adtidy.org/blog/new/czy5rStatistics.jpeg?mw=1360)

Le statistiche sono categorizzate in sezioni differenti.

### Richieste

Questa sezione mostra il numero di inserzioni bloccate, tracciatori e il numero totale di richieste. Puoi filtrare le richieste per tipo di dati: dati mobile, Wi-Fi, o tutti i dati combinati.

_Attività recente_, precedentemente nota come _registro di filtraggio_, mostra le ultime 10.000 richieste elaborate da AdGuard. Tocca il menu' dei tre puntini (⋮) e poi _Personalizza_ per filtrare le richieste secondo lo stato (_regolari_, _bloccate_, _modificate_ o _autorizzate_) o per origine (_proprietarie_ o _di terze parti_).

Puoi toccare su una richiesta per vederne i dettagli e aggiungere una regola di blocco o sblocco in un tocco.

### Uso dei dati

Questa sezione mostra la quantità di dati scaricati e caricati, e il traffico salvato, per il tipo di dati selezionato (dati mobile, Wi-Fi o tutti). Tocca su _salvato_, _caricato_ o _scaricato_ per vedere il grafico di uso dei dati nel tempo.

### App

Questa sezione mostra le statistiche per tutte le app installate sul tuo dispositivo. Puoi ordinare le app per numero di annunci o tracciatori bloccati, o secondo il numero delle richieste inviate.

Tocca _Vedi tutte le app_ per espandere la lista delle tue app, ordinate secondo il numero di inserzioni, tracciatori o richieste.

![Lista delle app \*mobile_border](https://cdn.adtidy.org/blog/new/toq0mkScreenshot_20230627-235219_AdGuard.jpg)

Se tocchi un'app, puoi vederne le statistiche complete: le richieste che invia e i domini e le società alle quali si collega.

### Società

Questa sezione mostra le società alle quali il tuo dispositivo si collega. Cosa significa? AdGuard rileva i domini ai quali il tuo dispositivo invia richieste e determina a quali società appartengono. Una banca dati delle società può essere trovata in [GitHub](https://github.com/AdguardTeam/companiesdb).

### Statistiche DNS

Questa sezione mostra i dati sulle richieste gestite dalla _Protezione DNS_. Puoi vedere il numero totale di richieste inviate e quante sono state bloccate da AdGuard, in cifre e grafici. Troverai anche le statistiche sulle quantità di traffico salvato e di dati scaricati e caricati.

### Uso della batteria

Questa sezione mostra le statistiche sulle risorse del dispositivo consumate da AdGuard nelle ultime 24 ore. I dati possono differire dalle statistiche mostrate nelle impostazioni del tuo dispositivo. Ciò accade perché il sistema attribuisce il traffico di tutte le app filtrate ad AdGuard. Dunque, il dispositivo mostra che AdGuard consuma più risorse di quante ne consumi effettivamente. [Leggi di più su problemi di consumo della batteria e del traffico](/adguard-for-android/solving-problems/battery/).
