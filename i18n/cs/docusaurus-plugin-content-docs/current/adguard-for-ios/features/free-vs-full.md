---
title: Bezplatná vs. plná verze
sidebar_position: 9
---

:::info

Tento článek popisuje AdGuard pro iOS, multifunkční blokátor reklam, který chrání vaše zařízení na úrovni systému. Chcete-li se podívat, jak to funguje, [stáhněte si AdGuard pro Android](https://agrd.io/download-kb-adblock)

:::

:::note

AdGuard pro iOS s povolenou funkcí Premium i AdGuard Pro blokují reklamy ve smartphonech a tabletech Apple. Dříve se jejich funkce lišily kvůli určitým změnám, které byly v minulosti provedeny v zásadách recenzování v obchodě App Store, ale nyní jsou funkce AdGuard se zakoupeným předplatným a AdGuard Pro totožné.

:::

Prémiový AdGuard pro iOS se od bezplatné verze liší několika funkcemi, včetně vlastního nastavení DNS. Pomocí těchto nastavení můžete blokovat reklamy nejen v Safari, ale i v jiných aplikacích, chránit děti před obsahem pro dospělé na internetu a chránit své osobní údaje před krádeží. Existují i další rozdíly. Pojďme si je všechny podrobněji prozkoumat.

1. Modul **Ochrana DNS** šifruje přenosy DNS, čímž zvyšuje soukromí. Funguje ve všech aplikacích a prohlížečích, nejen v Safari, a nabízí širokou ochranu před reklamami a slídiči.

   - **Vlastní DNS servery:** Vyberte si některý z oblíbených DNS serverů z našeho seznamu nebo si přidejte vlastní server.

   - **Ochrana rodiny:** Internet není vždy vhodný pro děti. Pomocí AdGuard Premium můžete přejít na poskytovatele DNS, kteří blokují obsah pro dospělé a další nevhodný materiál, aby byly vaše děti na internetu v bezpečí.

   - **Monitorování a flexibilní konfigurace:** Protokol o nedávné aktivitě umožňuje zobrazit všechny požadavky DNS odeslané vaším zařízením a snadno spravovat provoz přidáním webových stránek do seznamu blokovanýchí nebo seznamu povolených pouhým klepnutím.

2. **Pokročilá ochrana** vám umožňuje používat pokročilá pravidla filtrování k blokování složitějších reklam, které by jinak zůstaly nezablokované.

3. **Další možnosti filtrování:** Při zakoupení AdGuard Premium získáte přístup k vlastním filtrům a kategorii bezpečnostních filtrů, kde si můžete vybrat z více než 50 filtrů, včetně filtrů AdGuard a dalších populárních seznamů.

Přístup k těmto funkcím získáte [zakoupením licence](https://adguard.com/license.html).
