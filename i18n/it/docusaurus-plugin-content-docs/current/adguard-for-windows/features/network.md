---
title: Rete
sidebar_position: 4
---

:::info

Questo articolo riguarda AdGuard per Windows, un blocca-inserzioni multifunzionale che protegge il tuo dispositivo a livello di sistema. Per vedere come funziona, [scarica l'app di AdGuard](https://agrd.io/download-kb-adblock)

:::

Il modulo _Rete_ è dedicato al filtraggio di rete e qui troverai le opzioni aggiuntive correlate alla rete. Due di esse sono abilitate come predefinite: _Abilita il filtraggio del traffico_ e _Filtra HTTPS_. Queste sono importanti precauzioni aggiuntive, per meglio filtrare il tuo spazio web. Gran parte dei siti, a oggi, usa HTTPS, il che si applica anche alle inserzioni. Da molti siti web, come youtube.com, facebook.com e x.com, è impossibile rimuovere le inserzioni senza il filtraggio HTTPS. Quindi, mantieni la funzione _Filtra HTTPS_ abilitata, a meno che tu non abbia una valida ragione per non farlo.

![Impostazioni rete \*mobile_border](https://cdn.adtidy.org/content/kb/ad_blocker/windows/overview/network-settings.png)

In questo modulo puoi selezionare la casella di controllo _Usa AdGuard come proxy HTTP_ per usare AdGuard come proxy HTTP regolare, che filtra tutto il traffico che lo attraversa. Inoltre, puoi abilitare la funzione _Filtra siti web con i certificati EV_. I certificati SSL a Validazione Estesa (EV) offrono una maggiore garanzia di sicurezza; i proprietari di tali siti web devono superare un duro processo di verifica dell'identità standardizzato e a livello globale, definito dalle linee guida EV. Per questo, alcuni utenti si fidano dei siti web con tali certificati e preferiscono non filtrarli.

Infine, esiste una sezione con le impostazioni proxy. Lì, puoi specificare quale server proxy dovrebbe essere usato da AdGuard per aggiornare i filtri, ottenere le nuove versioni e così via.

### AdGuard VPN

L'ultima sezione è dedicata ad AdGuard VPN: uno strumento ideale che fornisce sicurezza e anonimato ogni volta che navighi nella rete globale. Puoi scaricarla cliccando il pulsante _Scarica_ o visita il sito web di AdGuard VPN, cliccando il pulsante _Pagina iniziale_.

Come funziona AdGuard VPN? Senza entrare nei dettagli tecnici, possiamo dire che la VPN crea un tunnel crittografato e sicuro tra il computer dell'utente o il dispositivo mobile e un server VPN remoto. Così, è preservata la riservatezza dei dati, nonché l'anonimato dell'utente, poiché un osservatore di terze parti vede l'indirizzo IP del server VPN e non l'effettivo IP dell'utente.

**Cosa fa AdGuard VPN:**

- nasconde la tua posizione reale e ti aiuta a rimanere anonimo
- modifica il tuo indirizzo IP per proteggere i tuoi dati dal tracciamento
- crittografa il tuo traffico per renderlo illeggibile a terze parti
- ti consente di configurare dove usare la VPN e dove no (funzionalità di esclusione)

Per ottenere ulteriori informazioni su AdGuard VPN, approfondisci nelle [Nozioni di base di AdGuard VPN](https://adguard-vpn.com/kb/).
