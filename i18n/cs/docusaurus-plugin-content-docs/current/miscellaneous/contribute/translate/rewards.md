---
title: Systém odměn
sidebar_position: 6
---

Protože každá poctivá a dobře odvedená práce by měla být odměněna, mohou aktivní překladatelé na Crowdinu požádat o bezplatný licenční klíč AdGuardu a předplatné VPN.

## Jak funguje náš systém odměn

### Pro AdGuard licence

- Pro první roční licenci Blokátoru reklam musíte přeložit **1000 slov**.
- Pro druhou licenci budete potřebovat **dalších 1500 slov** (celkem 2500 slov).
- Všechny další licence vyžadují **dalších 2500** slov na licenci.

### Pro AdGuard VPN licence

- První roční předplatné VPN vyžaduje přeložení **3000 slov**.
- Všechna další předplatná nebo obnovení vyžadují **dalších 3000 slov** na předplatné.

:::note Omezení

Jako odměnu za přispění nabízíme licence a předplatné platné maximálně 5 let. V případě Blokátoru reklam nabízíme licence, které pokrývají až 5 zařízení. Nenabízíme doživotní licence.

:::

## Jak požádat o licenci

Stačí poslat e-mail našemu týmu překladatelů na [translate@adguard.com](mailto:translate@adguard.com) s následujícími informacemi:

- Vaše uživatelské jméno Crowdin
- Projekty, na kterých jste se podíleli (webové stránky, aplikace, databáze znalostí atd.)
- E-mailovou adresu, se kterou chcete propojit svou licenci
- Statistiky vašich překladů (snímek obrazovky nebo celkový počet slov) a typ licence, kterou chcete

**Šablona e-mailu:**

> Hi AdGuard team!
> 
> I’ve translated more than 5,000 words in AdGuard for Android in (*your language*) — you can find my stats attached. Jako odměnu bych chtěl(a) požádat o licenci na AdGuard VPN a licenci na Blokátoru reklam AdGuard Moje e-mailová adresa je (např. *jan.novak@email. cz*). Moje uživatelské jméno na Crowdin je (*vaše uživatelské jméno*).

## Jak zkontrolovat průběh překladu

Otevřete projekt, na kterém jste pracovali, klikněte na kartu *Reports*, vyberte možnost *My Contribution*, přejděte dolů, vyberte rozsah dat a vygenerujte report. Bude vypadat přibližně takto.

![Statistics *border](https://cdn.adtidy.org/content/kb/ad_blocker/miscellaneous/adguard_translations/statistics.png)

Pro získání licence můžete sečíst počet přeložených slov v různých projektech.

## Jak se stát korektorem

Naši nejaktivnější překladatelé mohou v budoucnu získat status korektora. Abyste se mohli stát korektorem, musíte po dobu několika měsíců poskytovat trvale vysoce kvalitní překlady.

Vezměte prosím na vědomí, že korektoři nezískávají žádné další licence ani výhody kromě toho, že pomáhají většímu počtu lidí získat přístup k produktům AdGuard v jejich jazyce. Pokud máte zájem stát se jedním z našich korektorů, kontaktujte nás na [translate@adguard.com](mailto:translate@adguard.com).

## Dárky pro aktivní přispěvatele

Nejlepším přispěvatelům každoročně posíláme dárky s propagačním materiálem AdGuard a děkujeme jim na našem [blogu](https://adguard.com/en/blog/best-contributors-2024.html).

![AdGuard merch *border](https://cdn.adguard.com/public/Adguard/Blog/presents.png)
