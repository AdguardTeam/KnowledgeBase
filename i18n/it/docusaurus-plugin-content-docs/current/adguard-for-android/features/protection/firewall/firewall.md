---
title: Firewall
sidebar_position: 1
---

:::info

Questo articolo riguarda AdGuard per Android, un blocca-inserzioni multifunzionale che protegge il tuo dispositivo a livello di sistema. Per vedere come funziona, [scarica l'app di AdGuard](https://agrd.io/download-kb-adblock)

:::

È possibile accedere al modulo Firewall toccando la scheda _Protezione_ (seconda icona a sinistra nella parte inferiore dello schermo) e selezionando _Firewall_.

Questa funzionalità aiuta a gestire l'accesso a Internet per le app specifiche installate sul tuo dispositivo, e per il dispositivo in generale.

![Firewall \*mobile_border](https://cdn.adtidy.org/blog/new/gdn94firewall.png)

### Regole globali del firewall

Questa sezione ti consente di controllare l'accesso a Internet per l'intero dispositivo.

![Regole globali del firewall \*mobile_border](https://cdn.adtidy.org/blog/new/4zx2nhglobal_rules.png)

Queste regole si applicano a tutte le app sul tuo dispositivo, a meno che tu non abbia impostato delle regole personalizzate per esse.

### Regole personalizzate del firewall

In questa sezione, puoi controllare l'accesso a Internet per app specifiche — bloccare i permessi per quelle che non ritieni affidabili, o, al contrario, sbloccare quelle che desideri aggirino le regole globali del firewall.

1. Apri _Regole firewall personalizzate_. Sotto _App con regole personalizzate_, tocca _Aggiungi app_.

    ![Regole firewall personalizzate \*mobile_border](https://cdn.adtidy.org/blog/new/qkxpecustom_rules.png)

2. Seleziona l'app per cui desideri impostare delle regole individuali.

    ![Aggiunta di un'app alle regole firewall personalizzate \*mobile_border](https://cdn.adtidy.org/blog/new/2db47fadding_app.png)

3. In _Regole personalizzate disponibili_, seleziona quelle che desideri configurare e tocca l'icona "+". Le regole ora appariranno in _Regole personalizzate applicate_.

    ![Regola aggiunta \*mobile_border](https://cdn.adtidy.org/blog/new/6fzjladded_rule.png)

4. Se devi bloccare un tipo specifico di connessione, sposta l'interruttore a sinistra. Se desideri consentirlo, lascia abilitato l'interruttore. **Le regole personalizzate sovrascrivono quelle globali**: qualsiasi modifica tu apporti nelle _Regole globali del firewall_ non influirà su quest'app.

Per eliminare una regola o app dalle _Regole personalizzate_, falla scorrere verso sinistra.

### Notifiche

Se abilitata, questa funzione ti notifica quando un'app sta tentando di violare una regola del firewall applicabile, ad esempio tentativi di accedere a dati mobile per i quali è bloccata. Puoi attivare e disattivare le notifiche per tutte le app o per ciascuna app separatamente.

Tocca la notifica per accedere alle impostazioni del Firewall dell'app, o disabilita temporaneamente tutte le regole del Firewall per quell'app toccando il pulsante corrispondente nella notifica. Puoi anche disattivare tutte le notifica del Firewall per l'app toccando il pulsante _Muto_ nella notifica per quell'app.

Tieni presente che se saranno mostrate notifiche per più app, esse saranno raggruppate in un'unica notifica.
