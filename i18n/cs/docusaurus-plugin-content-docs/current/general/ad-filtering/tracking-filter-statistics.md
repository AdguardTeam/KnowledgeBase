---
title: Statistiky pravidel filtrů sledování
sidebar_position: 4
---

:::note

Možnost *Odesílat statistiky o použití filtrů reklam* je ve výchozím nastavení vypnutá. Nic nebude odesláno, pokud to uživatel ručně nepovolí.

:::

### Proč potřebujeme filtry reklam?

Nejprve si definujme, co jsou to filtry reklam. Díky těmto filtrům AdGuard odstraňuje reklamy z webových stránek. Jsou sestavovány ručně na základě vašich stížností na reklamy na webových stránkách. Filtry reklam jsou základním prvkem AdGuardu – jejich kvalita určuje celkovou kvalitu blokování reklam AdGuardem.

Má to však i svou nevýhodu. V průběhu let se objevuje stále více filtrů reklam. Čím více je filtrů reklam, tím více paměti AdGuard spotřebovává a tím zpomaluje vykreslování webových stránek. Zároveň některé filtry začnou dosluhovat a postupně se stávají nefunkční. Nemají využití, pouze spotřebovávají paměť a zpomalují program.

### Proč potřebujeme statistiky?

Problém zastaralých pravidel filtrování chceme vyřešit jednou provždy. K tomu však potřebujeme vaši pomoc. Shromažďováním statistik o používaných pravidlech filtrování zjišťujeme a odstraňujeme pravidla, která se již nepoužívají. Díky tomu pomůže všem, kteří AdGuard používají.

Pokud je váš počítač dostatečně výkonný, nijak vás to neovlivní. Rozdíl však bude velmi znatelný pro uživatele netbooků nebo tabletů s nízkým výkonem.

### Jaké statistiky budou odesílány?

Pokud povolíte možnost *Odesílat statistiky o použití filtrů reklam*, budou se pravidelně odesílat následující informace:

- Verze rozšíření
- Typ prohlížeče (Chrome/Firefox/Opera/Yandex.Browser/Safari).
- Seznam povolených filtrů reklam.
- Seznam, který se skládá z následujících prvků:
    - *Název domény webové stránky*
    - *Počet posledních zobrazení stránek*
    - *Seznam pravidel filtrování a ID filtrů, které byyl aktivovány na této webové stránce*
    - *Název domény blokovaných požadavků je odesílán pro pravidla URL.* Seznam je vytvořen na základě statistik návštěvnosti webových stránek od posledního odeslání statistických údajů.

Shromážděné statistiky budou pravidelně odesílány na náš server k analýze a optimalizaci filtrů.

Je důležité si uvědomit, že všechny získané statistiky jsou zprůměrované a anonymizované. Tyto statistiky nepoužíváme k jiným účelům než k optimalizaci filtrů a tyto údaje neprodáváme třetím stranám. Můžete si o tom přečíst v našich [Zásadách ochrany osobních údajů](https://adguard.com/privacy.html).

### Čím jsou statistika pravidel filtrů sledování zatížena?

Pro naprostou většinu uživatelů nebude změna rychlosti počítače skutečně znatelná. Uživatelé netbooků a tabletů však mohou zaznamenat mírné zpomalení.

Pravidelně budeme na server odesílat shromážděné statistiky. Velikost přenášených dat není příliš velká a je srovnatelná s velikostí průměrné webové stránky.
