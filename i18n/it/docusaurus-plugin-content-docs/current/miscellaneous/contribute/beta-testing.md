---
title: Test beta/nightly AdGuard
sidebar_position: 1
---

Esiste un'app di AdGuard praticamente per ogni piattaforma principale disponibile e rilasciamo regolarmente degli aggiornamenti per ognuna di esse. Questo sarebbe impossibile senza il beta testing o quello di nightly e, soprattutto, senza i tester. Vuoi diventarlo? Ecco come puoi farlo.

### Beta o nightly: qual è la differenza?

Sia i test beta che quelli nightly sono importanti per migliorare costantemente AdGuard. Tuttavia, sono diversi e puoi scegliere quello che ti si addice di più.

Il processo di sviluppo segue una progressione da nightly a beta e poi da beta alla versione finale e stabile — rilascio. Significa che è più probabile che tu trovi bug nelle versioni nightly, ma hai accesso a nuove funzioni più rapidamente, quasi su base giornaliera. Le beta sono più stabili, ma riceverai aggiornamenti meno frequentemente.

## Come diventare un beta/nightly tester {#intro}

I nostri requisiti sono semplici: usare AdGuard, passare alla versione beta/nightly quando è disponibile e segnalare qualsiasi bug noti. Tuttavia, ti servirà un profilo di [GitHub](https://github.com/) per diventare un nostro tester, quindi, potresti iniziare creandone uno.

Avrai anche bisogno del dispositivo su cui installerai l'app e [il collegamento alla pagina di beta testing](https://adguard.com/beta.html). Lì troverai ulteriori informazioni su come unirti alla nostra app e testare AdGuard per Windows, Android e iOS.

Se desideri saltare la parte descrittiva e passare direttamente all'azione, puoi candidarti [qui](https://surveys.adguard.com/beta_testing_program/form.html). La tua candidatura sarà revisionata entro 1–3 giorni lavorativi e riceverai una risposta via email.

:::note

Per ottenere la versione beta o la nightly di AdGuard per iOS, prima devi installare [TestFlight](https://apps.apple.com/app/testflight/id899247664) sul tuo dispositivo iOS.

:::

## Come segnalare un bug {#report-a-bug}

Se hai individuato un bug o desideri semplicemente condividere un tuo suggerimento, faccelo sapere: vai su [GitHub](https://github.com/AdguardTeam/), trova una repository idonea, crea un nuovo ticket, e descrivi il bug o la richiesta di funzionalità nel dettaglio.

Il suddetto metodo è il preferito, ma puoi utilizzarne altri se necessario:

- Trovaci sulle varie piattaforme social, come [Facebook](https://www.facebook.com/AdguardEn/), [Reddit](https://www.reddit.com/r/Adguard/), etc. Tuttavia, questo non è il metodo più comodo per discutere le questioni tecniche.

- Invia un'email al nostro team di supporto dalla scheda Supporto nell'app o scrivi direttamente a [support@adguard.com](mailto:support@adguard.com).

## Come attivare la chiave beta/nightly nell'applicazione iOS {#ios}

Se hai già ricevuto una chiave beta o nightly ed è elencata nel tuo profilo su `adguard.com`, vai all'app e apri la sezione della licenza (Ottieni Premium). Una volta lì, inserisci le credenziali dal tuo profilo di AdGuard. Dopodiché, le funzionalità Premium diverranno automaticamente disponibili.

### Che altro?

Non c'è molto altro da aggiungere. Non devi fare di tutto per trovare i bug. Puoi continuare a utilizzare AdGuard come al solito. Tuttavia, se riscontri un bug, sei pregato di segnalarlo. Ovviamente, apprezziamo qualsiasi ulteriore sforzo.

Occasionalmente, riceverai le nostre newsletter, che ti terranno informato sugli ultimi cambiamenti nella beta (nel caso te li sia persi) e su altre notizie importanti. Puoi disiscriverti in qualsiasi momento.
