---
title: Instalace
sidebar_position: 2
---

## Požadavky na systém

**Operační systém:** Microsoft Windows 11, 10, 8.1, 8, 7, Vista.

**RAM:** alespoň 512 MB.

**Volné místo na disku:** 150 MB.

**Prohlížeče:** Microsoft Edge, Microsoft Internet Explorer (všechny verze), Opera, Google Chrome, Yandex.Browser, Mozilla Firefox a mnoho dalších.

## Instalace AdGuardu

Chcete-li AdGuard používat v počítači nebo tabletu se systémem Microsoft Windows, stáhněte si instalační balíček a spusťte instalační program. Proveďte následující akce:

1. Přejděte na web [AdGuardu](http://adguard.com) v adresním řádku a klikněte na *Stáhnout* [na otevřené stránce](https://adguard.com/download.html?auto=1).

   ![Download AdGuard](https://cdn.adtidy.org/content/kb/ad_blocker/windows/installation/download-from-website.png)

2. Po dokončení stahování stiskněte tlačítko *Otevřít*, které je zobrazeno na liště Stahování nebo klikněte na název souboru *adguardInstaller.exe*.

   ![Press "Run"](https://cdn.adtidy.org/content/kb/ad_blocker/windows/installation/click-download.png)

3. Poté uvidíte dialog Řízení uživatelských účtů, který vás požádá o přidělení oprávnění pro změny ve Vašem počítači. Klikněte na *Ano*.

   ![Allow changes *mobile](https://cdn.adtidy.org/content/kb/ad_blocker/windows/installation/allow-changes.png)

4. Poté vyberte složku v počítači, do které se má aplikace nainstalovat.

   ![Choose folder *border](https://cdn.adtidy.org/content/kb/ad_blocker/windows/installation/install-wizard.png)

   Pokud nesouhlasíte s výchozí cestou instalace, stiskněte tlačítko *Procházet*. V okně *Procházet složky* vyberte složku pro instalaci AdGuardu a potvrďte volbu kliknutím na *OK*. AdGuard můžete také nainstalovat do nové složky kliknutím na *Vytvořit novou složku* a zadáním jejího názvu. Chcete-li vytvořit pro AdGuard zástupce na ploše, zaškrtněte políčko *Vytvořit zástupce na ploše*. Stiskněte *Instalovat* a pokračujte v instalaci.

   ![Start installation *border](https://cdn.adtidy.org/content/kb/ad_blocker/windows/installation/start-install.png)

5. Počkejte na dokončení instalace a klikněte na *Dokončit*.

   ![Complete installation *border](https://cdn.adtidy.org/content/kb/ad_blocker/windows/installation/finish-install.png)

   Gratulujeme! Úspěšně jste nainstalovali AdGuard do počítače. Na obrazovce se zobrazí hlavní okno, ve kterém můžete změnit nastavení aplikace.

## Jak odnstalovat AdGuard pro Windows {#uninstall}

### Obvyklý způsob

Pokud potřebujete AdGuard odinstalovat nebo přeinstalovat, postupujte následovně:

* Pro Microsoft Windows 10 a 11: Otevřete *nabídku Start* kliknutím na *Start* a vyberte *Nastavení*. V okně, které se otevře, klikněte na ikonu *Aplikace*. Vyberte *Aplikace a funkce* ze seznamu nalevo v okně *Aplikace*. V seznamu nainstalovaných aplikací vyberte *AdGuard* a klikněte na *Odinstalovat*. V otevřeném dialogovém okně klikněte na *Odinstalovat*.

![Windows 10 & 11 uninstallation *border](https://cdn.adtidy.org/content/kb/ad_blocker/windows/installation/win10-uninstall.png)

* Pro Microsoft Windows 8: Klikněte pravým tlačítkem myši na *prázdné místo* v levém dolním rohu hlavního panelu a vyberte *Ovládací panely*. Klikněte na *Odinstalovat program* v části *Programy*, poté vyberte *AdGuard* ze seznamu nainstalovaných aplikací a stiskněte tlačítko *Odinstalovat*. Potvrďte akci kliknutím na *Odinstalovat AdGuard* v okně, které se otevře.

![Windows 8 uninstallation](https://cdn.adtidy.org/content/kb/ad_blocker/windows/installation/win8-uninstall.png)

* Pro Microsoft Windows 8.1: Klikněte pravým tlačítkem myši na tlačítko *Start* a vyberte *Ovládací panely*. Klikněte na *Odinstalovat program* v části *Programy*, poté vyberte *AdGuard* ze seznamu nainstalovaných aplikací a stiskněte tlačítko *Odinstalovat*. Potvrďte akci kliknutím na *Odinstalovat AdGuard* v okně, které se otevře.

* Pro Microsoft Windows 7: Otevřete *Nabídku Start*. Do vyhledávacího pole zadejte *Ovládací panel*. Klikněte na *Odinstalovat program* v části *Programy*, poté vyberte *AdGuard* ze seznamu nainstalovaných aplikací a stiskněte tlačítko *Odinstalovat*. Potvrďte akci kliknutím na *Odinstalovat AdGuard* v okně, které se otevře.

![Windows 7 uninstallation *border](https://cdn.adtidy.org/content/kb/ad_blocker/windows/installation/win7-uninstall.png)

### Pokročilý způsob {#advanced}

Pokud běžná odinstalace z nějakého důvodu nefunguje, můžete zkusit pokročilou metodu. Nejprve si musíte stáhnout [nástroj pro odinstalaci](https://cdn.adtidy.org/distr/windows/Uninstall_Utility.zip) vytvořený našimi vývojáři. Rozbalte archiv do libovolné složky v počítači, spusťte soubor **Adguard.UninstallUtility.exe** a nechte aplikaci provést změny v zařízení. Poté postupujte podle níže uvedených pokynů:

* Vyberte *Standardní odinstalaci*, *Smazat AdGuard* a klikněte na *Odinstalovat*.

![Standard uninstall *border](https://cdn.adtidy.org/content/kb/ad_blocker/windows/installation/standard-uninstall.png)

* Počkejte na dokončení odinstalace — v okně se objeví řetězec: `[OK] Odinstalace dokončena`

![Uninstall finished *border](https://cdn.adtidy.org/content/kb/ad_blocker/windows/installation/standard-uninstall-2.png)

> Další kroky proveďte pouze v případě, že provedení prvních dvou kroků z nějakého důvodu nestačilo. Obvykle to lze zjistit na základě nesprávné přeinstalace AdGuardu, ale před použitím kroků 3-4 pokročilého způsobu k odinstalaci důrazně doporučujeme kontaktovat naši podporu.

* Vyberte *Pokročilá odinstalace* a klikněte na *Odinstalovat*.

![Advanced uninstall *border](https://cdn.adtidy.org/content/kb/ad_blocker/windows/installation/advanced-uninstall.png)

* Počkejte na dokončení odinstalace — v okně se objeví řetězec: `[OK] Odinstalace dokončena`

![Uninstall finished *border](https://cdn.adtidy.org/content/kb/ad_blocker/windows/installation/advanced-uninstall-2.png)

AdGuard byl úspěšně odinstalován!
