---
title: Přehled funkcí
sidebar_position: 1
---

AdGuard má dvě aplikace pro Android: [AdGuard pro Android](https://adguard.com/adguard-android/overview.html) a [Blokátor obsahu AdGuard](https://adguard.com/adguard-content-blocker/overview.html). AdGuard pro Android má mnohem širší rozsah funkcí: blokuje reklamy, slídiče a obtěžující prvky v prohlížečích a aplikacích, používá filtry i blokování reklam na úrovni domény a podporuje uživatelská pravidla. Blokátor obsahu AdGuard je svými funkcemi omezen.

Plnohodnotné blokátory reklam nelze v Google Play zveřejnit kvůli zásadám obchodu. Google Play [zablokoval](https://adguard.com/en/blog/google-removes-adguard-android-app-google-play.html) "aplikace, které blokují nebo zasahují do jiné aplikace zobrazující reklamy". AdGuard pro Android lze tedy stáhnout pouze na oficiálních stránkách AdGuardu.

Jako alternativu nabízí Google vývojářům rozhraní API pro blokování obsahu. Rozhraní API má přísná omezení a v současné době je podporováno dvěma prohlížeči: Yandex Browser a Samsung Internet browser. Mnoho složitých pravidel filtrování podporovaných v jiných produktech AdGuardu s tímto rozhraním API nefunguje.

![Dostupné prohlížeče *mobile](https://cdn.adtidy.org/content/Kb/ad_blocker/content_blocker/content_blocker.png)

Blokátor obsahu AdGuard byl navržen tak, aby odpovídal zásadám Google Play. V porovnání s ostatními produkty AdGuardu má Blokátor obsahu AdGuard méně možností pro blokování reklam:

1. Blokátor obsahu AdGuard funguje pouze v prohlížečích, které podporují technologii blokování obsahu. V současné době existují dva: Yandex Browser a Samsung Internet Browser.
2. V rámci stávající technologie jsou funkce Blokátoru obsahu AdGuard omezené: například nedokáže blokovat reklamy a slídiče v aplikacích nebo jiných prohlížečích, nemá záznamy filtrování a nepodporuje filtrování na úrovni domény.

Blokátor obsahu AdGuard však obsahuje 35 filtrů, které umožňují blokovat reklamy, slídiče a obtěžující prvky ve dvou podporovaných prohlížečích. Blokování reklam můžete také přizpůsobit výběrem příslušných jazykových filtrů nebo přidáním uživatelských pravidel.

Blokátor obsahu AdGuard je bezplatný software s otevřeným zdrojovým kódem. Jeho zdrojový kód je dostupný na [GitHubu](https://github.com/AdguardTeam/ContentBlocker).

Pro lepší a lépe přizpůsobitelné blokování reklam zkuste použít plnohodnotnou aplikaci pro Android. AdGuard pro Android můžete stáhnout [z našich webových stránek](https://adguard.com/adguard-android/overview.html).