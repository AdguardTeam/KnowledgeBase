---
title: Režim integrace (zastaralá verze)
sidebar_position: 4
---

:::info

Tento článek je o Rozšíření prohlížeče AdGuard, které chrání pouze váš prohlížeč. Chcete-li chránit celé zařízení, [stáhněte si aplikaci AdGuard](https://agrd.io/download-kb-adblock)

:::

## Co je režim integrace?

Ve starších verzích Rozšíření prohlížeče AdGuard, pokud jste je měli nainstalované spolu s jednou z aplikací AdGuard pro PC (AdGuard pro Windows nebo AdGuard pro macOS), převzalo rozšíření funkce asistenta AdGuard — nástroj, který pomohl spravovat filtrování přímo z webových stránek. Samotné blokování reklam přitom bylo zcela pod kontrolou desktopové aplikace. Rozšíření a jeho nastavení v tom nehrálo žádnou roli.

Problémem bylo, že v některých případech si aplikace a rozšíření vzájemně překážely v práci. Některé webové stránky přestaly být chráněny desktopovým programem a byly podpořeny pouze rozšířením, které má menší možnosti. Od verze Rozšíření prohlížeče AdGuard v3.5 byl tedy režim integrace odstraněn. Místo toho byl implementován nový AdGuard Asistent prohlížeče.

## AdGuard Asistent prohlížeče

![AdGuard Browser Assistant *mobile_border](https://cdn.adtidy.org/content/kb/ad_blocker/browser_extension/ad_blocker_browser_extension_assistant.png)

AdGuard Asistent prohlížeče je nové rozšíření prohlížeče, které funguje a působí stejně jako režim integrace, ale je mnohem jednodušší, bez zbytečných funkcí a nezasahuje do desktopových aplikací. Můžete si [přečíst více o Asistentu prohlížeče pro Windows](/adguard-for-windows/browser-assistant) nebo [macOS](/adguard-for-mac/features/browser-assistant), nebo si jej [stáhnout z našich webových stránek](https://adguard.com/adguard-assistant/overview.html).

AdGuard Asistent prohlížeče je k dispozici ve všech známých prohlížečích.
