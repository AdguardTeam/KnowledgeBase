---
title: Statistiky
sidebar_position: 1
---

:::info

Tento článek popisuje AdGuard pro Windows v8.0, multifunkční blokátor reklam, který chrání vaše zařízení na úrovni systému. Jedná se o beta verzi, která je stále ve vývoji. Chcete-li vyzkoušet, stáhněte si [beta verzi AdGuard pro Windows](https://agrd.io/windows_beta).

:::

V části _Statistiky_ uvidíte kompletní přehled o tom, co se děje s provozem na vašem počítači: kolik požadavků je odesíláno a kterým společnostem, kolik dat je nahráváno a stahováno, jaké požadavky jsou blokovány. Můžete zkontrolovat statistiky za různá časová období: za celou dobu, za posledních 14 dní, za posledních 7 dní, za posledních 24 hodin a rozdělené podle reklam, slídičů nebo požadavků.

![Customize stats](https://cdn.adtidy.org/content/kb/ad_blocker/windows/version_8/statistics/stats.png)

:::note

Všechny statistiky jsou uloženy lokálně ve vašem zařízení. Počítáme pouze množství použitých dat — nevidíme, které webové stránky navštěvujete. Pokud statistiky nepotřebujete, můžete je také deaktivovat.

:::

_Otevřít protokol filtrování_ zobrazuje posledních 10000 požadavků zpracovaných AdGuardem

## Aplikace

Tato sekce zobrazuje statistiky všech aplikací nainstalovaných ve vašem zařízení. Aplikace můžete třídit podle počtu blokovaných reklam, slídičů nebo podle počtu odeslaných požadavků.

Pokud kliknete na aplikaci, zobrazí se její úplné statistiky: požadavky, které odesílá, domény a společnosti, na které obrací.

## DNS

Tato sekce zobrazuje údaje o požadavcích zpracovávaných DNS ochranou. Celkový počet odeslaných požadavků a počet požadavků zablokovaných AdGuardem

## Společnosti

Tato sekce zobrazuje společnosti, na které se vaše zařízení obrací. Co to znamená?

AdGuard detekuje domény, do kterých vaše zařízení odesílá požadavky a určuje, kterým společnostem patří. Databázi společností najdete na [GitHubu](https://github.com/AdguardTeam/companiesdb).

## Využití dat

V této sekci se zobrazuje množství stažených a odeslaných dat a ušetřeného provozu.
