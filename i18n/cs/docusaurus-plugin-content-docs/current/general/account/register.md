---
title: Jak se zaregistrovat
sidebar_position: 1
---

## Co je AdGuard účet

[AdGuard účet](https://my.adguard.com/) je uživatelský účet, který ukládá informace o vašich licencích a předplatných AdGuardu, aktivních zařízeních, historii nákupů, preferovaném jazyce a dalších preferencích. Mnoho AdGuard produktů nabízí možnost aktivace zadáním pověření k AdGuard účtu, pokud obsahuje platnou licenci.

## Jak vytvořit účet

Chcete-li vytvořit účet, přejděte na [oficiální web AdGuardu](https://adguard.com/welcome.html) a stiskněte tlačítko *Můj účet* v pravém horním rohu obrazovky. Zadejte svou e-mailovou adresu a vytvořte si heslo — váš účet bude zaregistrován.

:::tip

Pokud při nákupu licence zadáte svou e-mailovou adresu nebo licenci spojenou s vaší e-mailovou adresou obdržíte jako dárek, účet se vytvoří automaticky. Heslo můžete nastavit pomocí odkazu z transakčního nebo dárkového dopisu. Registrovat se můžete také výše uvedeným způsobem.

:::

Účet lze vytvořit také přímo v aplikaci AdGuard. Stiskněte tlačítko *Přihlásit se* nebo *Aktivovat* (najdete ho v sekci *Licence*, nebo na samostatné obrazovce), zadejte svůj e-mail a vytvořte heslo.

Po vytvoření účtu jej aktivujte pomocí odkazu v aktivačním e-mailu.

## Jak vytvořit účet prostřednictvím sociálních sítí

Chcete-li si vytvořit účet prostřednictvím sociálních sítí, jednoduše jděte na tento [odkaz](https://auth.adguard.com/login.html) a přihlaste se ke svému účtu. Po registraci zkontrolujte svou e-mailovou schránku — přijde vám potvrzovací e-mail. Nastavte heslo a je to! Nyní můžete využívat všechny [funkce účtu AdGuard](https://adguard.com/kb/general/account/features/).
